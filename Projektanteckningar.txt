21/11-18
Vi tog en idé som Erik tidigare haft i form av en app där man kan spara pokerhänder
man spelat live (alltså på t.ex. ett casino, inte på nätet) för att sedan kunna
dela dessa med andra. Vi inledde projektet med att börja rita upp hur olika
lager skulle kommunicera med varandra och hur interfacet skulle se ut.
Detta gjordes till stor del genom skisser och en prototyp av appen med hjälp
av hemsidan marvelapp.com.

23/11-18
Frågade Henrik om hur vi ska gå vidare nu när prototypen är klar. Började med
att skriva klasser för Player(Namn, position, hur stor marker spelaren har och
vilka kort spelaren har), HandInfo(Var den spelades, om det var cashgame eller
turnering, vilken blindsnivå), Card(Suit och Value), Street(WIP, tanken är att
det är här metoder för vad spelare gör under de olika gatorna(preflop, flop,
turn, river) kanske man ska använda enums här? Måste kollas närmare på.) och
PokerHand som är en sammansättning av alla andra klasser, alltså mainklassen
av vad en hand är. Började göra testklasser till samtliga klasser också så att
en sak kan testas i taget.

26/11-18
Vi stötte på ett intressant problem vid korten som ges spelarna. Vi gjorde en
konstruktur för spelarna som kommer till showdown, alltså att man ser vilka
kort de har, och en konstruktor för alla spelare som foldar, alltså en vanlig
player konstruktor fast utan card1 och card2. Men för att hålla variablerna
static final så måste vi instansiera card1 och card2 i konstruktorn trots
att man inte vet vilka kort de hade. Då diskuterade jag, Henrik och Rikard
om man skulle ge dem värdet null, eller om man skulle ge dem något annat
värde, t.ex. en String vid namn Unknown eller använda Optional. Vi kom i alla fall fram
till att vi börjar med att ge den null och skapar card1/2Folded() metoder
som kan användas för att se om kortet är foldat eller inte. Om vi stöter
på problem med detta framöver så får vi ändra det då.
När man spelar poker och försöker beräkna odds i en hand, så utgår
man ifrån att alla kort som inte syns finns kvar i kortleken och kan delas ut
på senare gator, även fast dessa kort i verkliga fallets har foldats av en
annan spelare tidigare under handen. Därför passar null som ett perfekt värde för
foldade händer. Annars är Optional ett sätt att lösa detta på.

5/12-18
Erik - I och med att Henrik och Rikard var väldigt upptagna med att hjälpa andra
grupper så var svårt för oss att ta oss vidare med projektet, vi tog därför hjälp
av ett projekt på GitHub där några grabbar hade gjort ett pokerspel och använde
därför ett par metoder från dem i vårat program för att kunna ta projektet framåt.
Om vi kommer att använda dem i framtiden återstår att se men ville i alla fall
kunna jobba vidare med något och också ha lite material att kunna disskutera med
Rickard och Henrik om varför eller hur den här lösningen är bra eller inte.
Försöker implementera bettingstruktur från pokerprojektet men
det visar sig vara svårare än tänkt. Får se om jag kör vidare på det här eller
frågar Rikard och Henrik om de har någon bättre lösning? Lyckades kompilera filerna
efter många om och men, men kommer förmodligen vara tvungen att skapa lite nya
klasser då jag temporärt la de flesta metoderna i Player bara för att få det att
kompilera, lär göra en Action class senare och flytta någon variabel möjligtvis.


6/12-18
Erik - Lyckats få testklassen att skriva ut allting förutom hela potten nu iaf. Ett litet
fel är dock att call() metoden är lite vrickad och synar för mycket än vad den ska
så det får kollas mer på senare. Hade egentligen tänkt att sitta med hjälp från
Rikard och Henrik någon timme men de satt i möte så vi hann bara få hjälp att lösa
ett litet problem i testklassen. Men nu går det i stort sett att testa hela programmet,
måste bara lösa ett par smågrejer som att flytta bort alla metoder från Player klassen
då jag inte tror att de borde ligga där sen, la de bara där tillfälligt för att det
skulle vara lättare att få det att fungera. Har ett par små problem kvar som också
måste lösas med hjälp av Rikard och Henrik imorgon helst eftersom jag är bortrest
större delen av nästa vecka.

7/12-18
I väntan av att få hjälp av Henrik och Rikard snackade vi om våra problem med
Johannes och vi lyckades tillsammans lösa hur man skriver ut pot samt varför
spelarna synade för mycket (till viss del). När vi sedan fick hjälp av Rikard så
svarade han på både synfrågan och struktur frågan samtidigt, det blir helt enkelt
för jobbigt att ha alla metoder och alla listor i player klassen, så vi ska nu
strukturera om lite och göra Player "dummare".
Vi har nu flyttat alla metoder från Player till Street och skapat en pay() metod
i player som används för att dra bort pengar från spelarens stack. Vi har också fått
hela Street klassen att kompilera men orkar inte jobba mer nu så tar helg och
fortsätter på detta på måndag. Nästa steg är att kunna skapa streets som spelarna
sedan kan göra actions på.

10/12-18
Skrev om testklassen så att den använde de nya metoderna men märkte att det var
några metoder som inte gjorde det de skulle. Vi fick hjälp av Rikard att fixa dessa
och skrev klart testklassen så att allting funkade och allt kändes som en dröm.
Sen skapade vi en till testklass och skrev in ett nytt scenario, och då märkte vi
att några metoder inte var så fläckfria som vi trodde. call() metoden synade bara
raisesizen, inte hela betsizen. Så om en spelare bettar 4kr och en annan raisar
till 12kr, så när den tredje spelaren ska syna, så synar call() metoden endast
8kr. - ett par timmar senare - Lyckades lösa problemet genom att införa en prevBet
variabel som höll koll på vad spelaren redan lagt in i potten under samma Street.
Det innebar att alla metoder fungerade som de skulle och testklasserna fungerade
fläckfritt. Nu över till uppdraget att skapa ett komplett PokerHand objekt som
sedan ska gå att skriva över till JSON och kunna spara på servern. Rikard hjälpte
oss att rita upp en sketch med ett förslag på hur dessa klasser skulle kunna se ut
och vad de skulle innehålla. Så nästa uppdrag är nu att skriva klassen StreetActions
och kunna få ihop den, Street och HandInfo i klassen PokerHand. Jag(Erik) reser dock
till Brasilien imorgon för att spela en turnering så jag kommer förmodligen inte
kunna jobba något mer på detta under denna vecka.

17/12-18
Suttit en timme och fixat git för att vi skulle mergea grenen vi jobbat med till
master-grenen. Lyckades efter många om och men med hjälp av Rikard så att vi nu
kan börja jobba med de nya klasserna. Jobbade en stund och börjat fila på klasserna.
Sen började vi disskutera om vi verkligen behöver göra om alla klasser och bygga
om hela strukturen hur det set ut när man gör och sparar en hand. Testklasserna i
den förra varianten fungerade bra och det känns som att det borde räcka för att
man ska kunna göra det vi vill at man ska kunna göra i appen. Det ända vi har kvar
att göra isf är att skapa hela PokerHand-objekt av våra Street-objekt för att sedan
kunna göra om dem till JSON. Vi börjar nämligen känna oss lite stressade med antalet
arbetsdagar vi har kvar och hur mycket mer saker vi måste göra. Hittils har vi
endast jobbat med Java i stort sett och har inte ens börjat med Server och Android.
Känns som att det är dags att gå vidare från Java så att vi faktiskt kan få klart
ett projekt som vi kan skicka in.
Vi gick och pratade med Rickard om detta och vi kom då fram till att det nog är
klokast att gå vidare med det vi har för att försöka bygga appen och servern,
istället för att bygga om och förbättra java klasserna.

18/12-18
Vi har idag påbörjat arbetet i Android Studios. Vi satt upp ett repo och klonade det
till båda datorerna. När vi sedan skulle fixa en dropdown meny i form av en Spinner
så crashade programmet och vi har sedan nu lagt ungefär 2h på att få git att fungera
som det ska.
Nu har vi kommit igång ordentligt och har börjat fixa gränssnittet och lite
aktiviteter och vyer. Har börjat lägga till dropdownmenyer i NewHandActivity och
tänkte att vi började med en förenklad version så att vi får allt att fungera, sen
kan vi försöka fixa till det att det blir fulländat. Tills vidare kör vi på en fast
array på Locations, men som i framtiden ska vara en arraylist som användaren själv
ska kunna lägga till och ta bort items ifrån. Och vi kör Blinds som en stor string
istället för att ha två små intar som slås ihop, då det är enklare nu när vi är
under tidspress. Vi gjorde också en metod covertBlindsToInt som använde konstanter
för att göra om strängarna till intar så att de skulle kunna användas i HandInfo objekten
senare när man fixat en Small och en Big blind istället för en hel Blinds sträng.
Vi har fortfarande massvis med aktiviteter och vyer kvar att göra men nu är vi
på god väg och vet hur vi ska göra det.

19/12-18
Jobbat vidare med Android och har nu skapat klart alla aktiviteter och knappar
så man kan hoppa mellan alla aktiviteter. Nu måste vi bara fylla aktiviteterna med
knappar och metoder så att man kan fylla i handen. Vi kom också på att vi
måste fixa klart lite mer i java innan vi kan göra klart appen. För just nu
har vi inget sätt att sätta ihop alla Player, Street och HandInfo-klasser till
ett helt objekt, så det måste lösas. För tanken är ju att när man trycker på knappen
"New Hand" i appen, så ska ett tomt PokerHand objekt skapas som man sedan måste fylla
i med hjälp av alla knappar och menyer etc. Och när man fyllt i all nödvändig information
så görs objektet om till JSON och sparas på servern. Det går sedan att hämta
alla objekt när man trycker på Saved Hands knappen, då alla objekt hämtas och
parseas tillbaka tillbaka så att användern kan läsa/visa den spelade handen.

4/1-19
Tillbaka från julledigheten. Blev mindre arbete än planerat under julveckan så vi
har en del att fixa nu. Vi har fixat till PokerHand-klassen så att man nu kan skapa
PokerHand-objekt som är tänkt att sedan skrivas om till JSON som kan sparas på
servern. La till en printPokerHand() metod för att enklare testa klassen. Har också
börjat fixa till testklassen så att vi kan kolla att allt funkar som det ska.

5/1-19
Skrivit klart testklassen och fixat lite metoder och toStrings så att testklassen
skriver ut det den ska. Hinner inte köra så många fler tester med tanke på att vi
måste börja bli klara med projektet så vi får lägga vår tid på android och servern
framöver.

7/1-19
Arbetat med Serverdelen. Har skapat javafiler för hantera databasen och Servleten. Har skapat
en databas som vi ska utgå ifrån och kan skriva ut innehållet i en webläsare men hade problem
med att skapa en lista med de objekt som vi hämtade från databasen. Försökte arbeta
med JSONdelen men hade svårt att veta hur jag skulle göra när listan inte fungerade.

8/1-19
Arbetat med Servern, Nu får den upp players som JSON.

9/1-19
Idag har vi gjort Session så att vi kan spara värdena vi väljer i våra Spinners
i NewHandActivity och göra ett HandInfo-objekt av dessa. Sedan sparas dessa värden
i våra spinners så att de inte resettas när man byter aktivitet. Sen har vi också
fixat EditPlayer-aktiviteten med att vi får upp så många EditText som vi valt i
Spinnern för antalet spelare. Vi använde oss av en layout i en annan layout för att
först få en rad av EditText som sedan fick var sin rad av fler EditText-views.
Vi har också tagit beslutet att simplifiera Player-objekten till att de bara
använder sig av Strings istället för String, double, enum och två Card-objekt,
detta på grund av tidsbristen. Så nu kan vi skapa playerobjekt och lägga till dem
i playerlistan, samt att vi kan skapa och spara HandInfo-objektet. Det enda som
kvarstår nu är att fylla i actions på våra streets vilket vi ska börja kolla på
imorgon hur vi ska lösa det.

10/1-19
Fixat så att spinnern i EditPlayersActivity inte resettas när man byter aktivitet.
Vi har stött på ett litet problem dock om man går tillbaka till EditPlayers fler
gånger. För när man får därifrån så läggs de tomma objekten till i playerlistan.
Men vanligtvis kommer inte användaren gå till EditPlayers mer än en gång så det
borde inte vara något problem just nu, men som framtida projekt måste det åtgärdas.
Never mind vi fixade det nu istället haha. Nu är det bara våra Streets kvar att fixa
och sen sparandet av händer så är det klart. Vi har också fixat Headers vid varje
aktivitet så att det inte längre står AndroidPokerClient, utan istället står aktivitetens
namn där. Vi kom nu också på att tanken vid skapandet av Players var att använda
en spinner för at välja namn, där man kan lägga till och ta bort namn för att göra
det enklare om man lägger till fler hela händer där man spelat med samma spelare.
Dessa namn skulle då sparas på servern via JSON, vilket vi redan fått att fungera.
Men eftersom vi nu skriver in namn med en EditText så fungerar inte det, så det blir
ett framtida projekt att lösa. Vi började sedan jobba på våra Streets. Vi skapade
en Scrollable Layout för att kunna lägga till en längre lista av actions, eftersom
spelare ofta gör fler än en sak under en street så kan listan blir ganska lång. Vi
lyckades efter många om och men skapa en knapp som lägger till fler av dessa objekt
som består av 2 spinners och en EditText-view i en lista som man kan fylla som
dessutom är scrollbar. Nu ska vi bara lägga in det på alla streets, spara värdena
som skrivs in i dessa Action-objekt och sen kunna spara hela altet i ett PokerHand
objekt som sedan ska kunna sparas i JSON.

17/1-19
Nu har vi lagt in scrollable och addAction-knappen på samtliga aktiviteter som
ska ha dom. Nu ska vi fixa så att alla värden, både de man väljer i actions, alltså
vilken spelare som gör vad, men också communityCards, alltså de kort som dealern
lägger upp på bordet som alla använder i Texas Hold'em. Nu har vi fixat så att
alla värden som användaren sätter in sparas i Session-objektet i form av Street-objekt
som sparas i en lista som sen sparas i sessions List<List<Street>> streets.
Vi har dessutom lagt till att de korten som man skriver in i Flop-aktiviteten
nu sparas i communityCards-listan och visas sen i en TextView på Turn-aktiviteten.
Det kortet man skriver in där sparas sen också i samma lista och sen visas alla 4
kort i River-aktiviteten, och där skriver man in och sparar det sista kortet i listan.
Sen småfixade vi lite saker som t.ex. Arrayen med actions som spelare kan välja mellan
som saknade ett par val, och vissa utskrifter i Log som skrev ut fel saker.
Det enda vi har kvar att göra nu är att skapa ett PokerHand-objekt av allt vi har
sparat i vår singleton Session, och sen kunna skriva om det till JSON och skicka
det till servern så att man kan spara sitt arbete. Sen är det nog klart för inlämning?
Vi har också tänkt skriva en lång lista på saker som måste ändras eller fixas för att
förbättra appen. Tanken just nu är att fortsäta arbeta på appen framöver så att
i framtiden möjligtvis skulle kunna lansera den på google play store. Har hört att
det är en fin sak att ha på sitt CV.

Contribution:

API:s:

Developer documentation:

Android Platform:

Json:

Java servlet:

Misc:
